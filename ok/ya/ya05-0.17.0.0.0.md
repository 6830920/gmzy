## 5.17 李继昌治咳嗽案

余早年至富民县访友，友留宿，夜阑①入寐，闻间壁咳声频频，达旦未止，经询问，方知夜咳者乃一年近七十之老妪，病已半载，屡治罔效②。余即登门予以诊治。其症咳多甚于夜间，每卧即痰壅作咳，以致难以入寐。咳时气短难接，痰有咸味，虽屡服化痰止咳之药，总难奏效。脉两寸俱大，两尺则微细欲绝，参其脉症，知此病不单在肺，肾亦病矣，乃肾虚不纳之候。遂以[金匮肾气丸](https://www.gmzyjc.com/read/fjx/fjx07-0.10.0.0.0.md)方加味治之。

附片一两（开水先煎透） 上[肉桂](https://www.gmzyjc.com/read/bc/bc07-0.3.0.0.0.md)二钱（研末调服） 熟地五钱 [山茱萸](https://www.gmzyjc.com/read/bc/bc18-0.0.1.0.0.md)二钱 淮[山药](https://www.gmzyjc.com/read/bc/bc17-0.1.6.0.0.md)五钱 [茯苓](https://www.gmzyjc.com/read/bc/bc05-0.0.1.0.0.md)五钱 粉丹皮三钱 [泽泻](https://www.gmzyjc.com/read/bc/bc05-0.0.4.0.0.md)三钱 炙[麻黄](https://www.gmzyjc.com/read/bc/bc01-1.1.1.0.0.md)根三钱 [五味子](https://www.gmzyjc.com/read/bc/bc18-0.0.2.0.0.md)二钱

上方仅服一剂，当晚咳即减半，知药已对证，令其再服五剂，并购[金匮肾气丸](https://www.gmzyjc.com/read/fjx/fjx07-0.10.0.0.0.md)常服，未及半月而愈。

（《李继昌医案》第10页）

〔注释〕

①阑：晚。

②罔效：无效。

〔评按〕李氏曾云：“治咳首为辨明新久虚实，大凡新病实证，病多在肺，应以祛邪为先，不可早投敛肺之药；久病虚证，病多在肾，当以摄纳为急，不宜过用宣散之剂。”从此案所示，李氏之论确为经验有得之谈。
