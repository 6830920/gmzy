## 2.28李东垣治黄疸案

戊申六月初，枢判①白文举年六十二，素有脾胃虚损病，目疾时作，身面目睛俱黄，小便或黄或白，大便不调，饮食减少，气短上气，怠惰嗜卧，四肢不收；至六月中目疾复作，医以泻肝散下数行而前疾增剧。予谓[大黄](https://www.gmzyjc.com/read/bc/bc02-0.1.1.0.0.md)、牵牛虽除湿热而不能走径络，下咽不入肝经，先入胃中，[大黄](https://www.gmzyjc.com/read/bc/bc02-0.1.1.0.0.md)苦寒重虚其胃，牵半其味至辛能泻气，重虚肺本，嗽大作，盖标实不去，本虚愈甚，加之适当暑雨之际，素有黄证之人，所以增剧也。此当于脾胃肺之本脏，泻外经中之湿热，制当清神益气汤主之而愈。清神益气汤：

[茯苓](https://www.gmzyjc.com/read/bc/bc05-0.0.1.0.0.md)、[升麻](https://www.gmzyjc.com/read/bc/bc01-1.2.10.0.0.md)以上各二分，[泽泻](https://www.gmzyjc.com/read/bc/bc05-0.0.4.0.0.md)、[苍术](https://www.gmzyjc.com/read/bc/bc04-0.0.2.0.0.md)、[防风](https://www.gmzyjc.com/read/bc/bc01-1.1.5.0.0.md)以上各三分，[生姜](https://www.gmzyjc.com/read/bc/bc01-1.1.13.0.0.md)五分，此药能走经，除湿热而不守，故不泻本脏，补肺与脾胃本气之虚弱。

[青皮](https://www.gmzyjc.com/read/bc/bc11-0.0.2.0.0.md)一分，橘皮、生[甘草](https://www.gmzyjc.com/read/bc/bc17-0.1.8.0.0.md)、[白芍](https://www.gmzyjc.com/read/bc/bc17-0.3.4.0.0.md)药、[白术](https://www.gmzyjc.com/read/bc/bc17-0.1.5.0.0.md)以上各二分，[人参](https://www.gmzyjc.com/read/bc/bc17-0.1.1.0.0.md)五分，此药皆能守本而不走经，不走经者，不滋经络中邪，守者能补脏之元气。

[黄柏](https://www.gmzyjc.com/read/bc/bc03-0.2.3.0.0.md)一分，[麦门冬](https://www.gmzyjc.com/read/bc/bc17-0.4.2.0.0.md)、[人参](https://www.gmzyjc.com/read/bc/bc17-0.1.1.0.0.md)以上各二分，[五味子](https://www.gmzyjc.com/read/bc/bc18-0.0.2.0.0.md)三分，此药去时令浮热湿蒸。上件锉如麻豆大，都作一服，水二盏，煎至一盏，去渣稍热空心服。

（《脾胃论》卷下》

〔注释〕

①枢判：宋、元时枢密院的负责官员。

〔评按〕本案为黄疸兼目疾之症，湿热薰蒸故身面目睛俱黄，小便黄；脾胃虚损，清阳下陷故饮食减少，大便不调，气短上气，怠惰嗜卧。其治以健脾益气、清泄湿热为法。所制清神益气汤中，[人参](https://www.gmzyjc.com/read/bc/bc17-0.1.1.0.0.md)、[白术](https://www.gmzyjc.com/read/bc/bc17-0.1.5.0.0.md)、[五味子](https://www.gmzyjc.com/read/bc/bc18-0.0.2.0.0.md)、[甘草](https://www.gmzyjc.com/read/bc/bc17-0.1.8.0.0.md)补气益阴，[防风](https://www.gmzyjc.com/read/bc/bc01-1.1.5.0.0.md)、[升麻](https://www.gmzyjc.com/read/bc/bc01-1.2.10.0.0.md)、[茯苓](https://www.gmzyjc.com/read/bc/bc05-0.0.1.0.0.md)、[泽泻](https://www.gmzyjc.com/read/bc/bc05-0.0.4.0.0.md)升阳除湿；[黄柏](https://www.gmzyjc.com/read/bc/bc03-0.2.3.0.0.md)泻火除湿。对脾虚兼有湿热之证，颇为合拍。又原案中[人参](https://www.gmzyjc.com/read/bc/bc17-0.1.1.0.0.md)一味重出，且用量不同，或为传刻之误，临证使用时取一即可。
