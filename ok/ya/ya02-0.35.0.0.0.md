## 2.35 朱丹溪治积聚案

一婢，色紫稍肥，性沉多忧，年近四十，经不行三月矣。小腹当中有一气块，初起如粟，渐如炊饼。予脉之，两手皆涩，重取却有。试令按其块痛甚。扪之高半寸。遂与千金消石丸①，至四五次，彼忽自言乳头黑且有汁，恐有娠。予曰：非也。涩脉无孕之理。又与三五贴，脉之稍觉虚豁。予悟曰：药太峻矣。令止前药，与[四物汤](https://www.gmzyjc.com/read/fjx/fjx07-0.3.0.0.0.md)倍加[白术](https://www.gmzyjc.com/read/bc/bc17-0.1.5.0.0.md)，佐以[陈皮](https://www.gmzyjc.com/read/bc/bc11-0.0.1.0.0.md)，至三十贴。候脉完再与消石丸。至四五次，忽自言块消一晕②，便令莫服。又半月，经行痛甚，下黑血半升，内有如椒核数十粒，乃块消一半。又来索药，以消余块。余晓之曰：勿性急，块已开矣，不可又攻，若次月经行当尽消矣。次月经行，下少许③黑血块，又消一晕。又来问药，余曰：但守禁忌，至次月必消尽。已而果然。

（《格致余论•病邪虽实胃气伤者勿使攻击论》）

〔注释〕

①千金消石丸：即《备急千金要方》卷十一所载“硝石大丸”，由硝石、[大黄](https://www.gmzyjc.com/read/bc/bc02-0.1.1.0.0.md)、[人参](https://www.gmzyjc.com/read/bc/bc17-0.1.1.0.0.md)、[甘草](https://www.gmzyjc.com/read/bc/bc17-0.1.8.0.0.md)共为细末，丸如鸡子黄大而成。治妇人症瘕带下，不能孕育。

②一晕：即一周，一圈。

③许：原脱今补。

**〔评按〕**本案所谓“小腹气块”，实则为妇科“症积”之症。其“性沉多忧”、脉涩而肿块按之痛甚，均为气滞血瘀之象。故用千金硝石丸逐瘀攻下，间用[四物汤](https://www.gmzyjc.com/read/fjx/fjx07-0.3.0.0.0.md)加[白术](https://www.gmzyjc.com/read/bc/bc17-0.1.5.0.0.md)、[陈皮](https://www.gmzyjc.com/read/bc/bc11-0.0.1.0.0.md)养血和血，健脾理气。前后调治三月左右，即肿块尽消而获痊愈。又本案用硝石丸至瘀行块消一半之后，朱氏即不再用逐瘀之药，以免胃气之伤。《内经》云“大毒治病，十去其七”，正是此意。人谓丹溪先生擅长滋阴，实则亦善于保养胃气，善用攻邪之剂。
