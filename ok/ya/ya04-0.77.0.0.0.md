## 4.77 余听鸿治肿胀案

常熟西门俞义庄俞濂洲先生之少君瑞舒世兄，年二十三四。时正酷暑，邀余诊之，腹胀如鼓，足肿卧床。余问其病由，素有便血证。按脉极细，小便短赤。余曰：此乃久痢便血，脾肾两虚，土败之证也。观前医之方，大约[槟榔](https://www.gmzyjc.com/read/bc/bc15-0.0.2.0.0.md)、枳、朴、五皮①、香、砂、苓、泻之类。余曰：此证非大用温补，助火生土，断难有效。使其向虞山言子坟上取黄色泥土百斤，将河水搅浑澄清，煎药、炊茶、煮粥均用此水。若水尽再换泥一石，搅水两石，用尽再换，取土可补土之义。进参、术、附、桂、补骨脂、益智、[黄芪](https://www.gmzyjc.com/read/bc/bc17-0.1.4.0.0.md)、枸

杞、巴戟、[杜仲](https://www.gmzyjc.com/read/bc/bc17-0.2.10.0.0.md)、熟地等大剂。腹上系绳紧束。服大补药三剂，以绳验之，约松三指许。后余恐其太补，方中稍加[枳壳](https://www.gmzyjc.com/read/bc/bc11-0.0.3.0.0.md)，所系之绳，仍紧如故。以此验之，破气之药一毫不能用也。专以温补大剂，服百余剂，其胀已消。约用去熟地四五斤，参、芪各四五斤，杞、仲、术等称是。起床后服[金匮肾气丸](https://www.gmzyjc.com/read/fjx/fjx07-0.10.0.0.0.md)并补剂而痊。至今六年，惟行路常有气喘耳。下焦之虚，不易填也。

（《余听鸿医案 • 虚胀》）

〔注释〕

①五皮：指[大腹皮](https://www.gmzyjc.com/read/bc/bc11-0.0.15.0.0.md)、[生姜](https://www.gmzyjc.com/read/bc/bc01-1.1.13.0.0.md)皮、[茯苓](https://www.gmzyjc.com/read/bc/bc05-0.0.1.0.0.md)皮等。

〔评按〕足、腹肿胀，证属脾肾两虚，取黄土之性补土，用温补之剂补肾，正是治本之法。肾气足，脾胃健，则气机宣畅，水湿得运，故肿胀自消而病愈。
