## 4.46 潘名熊治咳血案

羊城宋君勉之，知医，素喜清凉，稍涉温补不敢服。久患咳血，所服药饵，无非清降，以致年余反复不已。近服[犀角地黄汤](https://www.gmzyjc.com/read/fjx/fjx04-0.3.0.0.0.md)，纳谷渐减，因邀余相参。诊右脉空大无神。余曰：《金匮》云：男子脉大为劳。谓阳气虚；未能收敛也。即据君述证，咳频则汗泄，显是气失统摄，络血上泛之征，倘依然见血投凉，见嗽治肺，胃口从兹败坏矣。愚见主急固脏真，正合仲景师元气伤当进甘药例，能守此法，胃土自安，肺金自宁，吐血痰咳亦自止。方拟[黄芪](https://www.gmzyjc.com/read/bc/bc17-0.1.4.0.0.md)四钱，[人参](https://www.gmzyjc.com/read/bc/bc17-0.1.1.0.0.md)、麦冬、[白芍](https://www.gmzyjc.com/read/bc/bc17-0.3.4.0.0.md)各一钱，五味、炙草各七分，杞子、南枣肉各二钱。勉之见信，连服四帖，血止，胃渐进。此后从余言，自用[归脾汤](https://www.gmzyjc.com/read/fjx/fjx07-0.4.0.0.0.md)加减调养而获愈。

（《评琴书屋医略》）

**〔评按〕**气不摄血，所以用参芪补气摄血；久病伤阴，故用麦冬、[白芍](https://www.gmzyjc.com/read/bc/bc17-0.3.4.0.0.md)、五味、[枸杞](https://www.gmzyjc.com/read/bc/bc17-0.4.8.0.0.md)等育阴养脏。此乃固本培元，以止咳血之法。
