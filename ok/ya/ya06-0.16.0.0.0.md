## 6.16 赵守真治伤寒变证案

王新玉，伤于风寒，发热怕冷，身疼汗出，服表散药未愈，转增腹痛泄泻，舌白润，口不渴，小便清利，一变而为太阳、太阴并病。用时方[平胃散](https://www.gmzyjc.com/read/fjx/fjx10-0.1.0.0.0.md)加[防风](https://www.gmzyjc.com/read/bc/bc01-1.1.5.0.0.md)、[桂枝](https://www.gmzyjc.com/read/bc/bc01-1.1.2.0.0.md)，不惟前证未减，反益心下支结，胸胁满痛，口苦烦渴，再变而为太少二阳及太阴诸病矣。窃思证兼表里，《伤寒论》中之[柴胡](https://www.gmzyjc.com/read/bc/bc01-1.2.9.0.0.md)桂姜汤，病情颇为切合。其方柴桂发散和解，可治太少二阳之表；姜草健脾止泻，可温太阴之里；[牡蛎](https://www.gmzyjc.com/read/bc/bc09-0.1.5.0.0.md)开结住汗，有利气机之调畅；黃芩清热，蒌根生津，能清内在之烦渴，是一方而统治诸证，书方与之。否料患者又以病变时延，易医而欲速效。医不详察证情，认为表实里热而迭汗下之，遂致漏汗、洞泻，息短偃卧①，而热甚危殆。又复邀诊，脉微欲绝，四肢厥逆，汗泻未已，不时转侧手扰，此属阴阳垂绝之象，宜通脉[四逆汤](https://www.gmzyjc.com/read/fjx/fjx05-0.3.0.0.0.md)挽将绝之阳，配[童便](https://www.gmzyjc.com/read/bc/bc03-0.3.7.0.0.md)敛将尽之阴，以策万全。

[附子](https://www.gmzyjc.com/read/bc/bc07-0.1.0.0.0.md)一两 [干姜](https://www.gmzyjc.com/read/bc/bc07-0.4.0.0.0.md)两半 炙草五钱 浓煎，冲[童便](https://www.gmzyjc.com/read/bc/bc03-0.3.7.0.0.md)少许。

频频灌下，自晨迄暮，尽二大剂，泻汗逐减。当子夜阳回之时，汗泻全止，身忽发热，是阴复阳回之兆。按脉浮缓无力，阴阳将和，邪气外透。乃煎[桂枝汤](https://www.gmzyjc.com/read/fjx/fjx01-0.1.0.0.0.md)加参续进，益气解肌，二剂热退人安。后以补牌胃和气血，调理匝月复元。

（《治验回忆录》第1页）

〔注释〕

①偃卧：仰面卧。

〔评按〕本例初起风寒，经治未愈，一变为太阳、太阴并病；二变为太阳、少阳及太阴之病；又经汗下误治，三变为阴阳俱脱之证。此时证殊危急，故治以大剂通脉四逆回阳，并配[童便](https://www.gmzyjc.com/read/bc/bc03-0.3.7.0.0.md)敛阴。一经阳回阴复，即用[桂枝](https://www.gmzyjc.com/read/bc/bc01-1.1.2.0.0.md)加[人参](https://www.gmzyjc.com/read/bc/bc17-0.1.1.0.0.md)汤益气解肌，扶正祛邪。前后数诊，证证不同，方方互异，然而总以经方奏效，足以示经方之妙用大法。
