## 4.45 潘名熊治暑邪变疟案（二首）

暑之阴阳①，治各不同②，其分别固为重要。复思长夏湿热交蒸，暑必挟湿；夏热人喜当风，易感暑风，更当分别何者轻重。余在羊城诊琴友杨君星门暑邪变疟一证，初患暑时，医谓外感重而暑湿轻，用柴、葛、羌、防从风治（暑风作冬日风寒治，谬甚）；更医谓湿重，用[苍术](https://www.gmzyjc.com/read/bc/bc04-0.0.2.0.0.md)、[茵陈](https://www.gmzyjc.com/read/bc/bc05-0.0.15.0.0.md)；又更医谓热重，用芩、连、知、柏，终归罔效，以致暑热不解而成疟。邀余诊，以三说询余。余曰：是不难辨，即君亦能自辨之。古人谓伤风恶风，伤寒恶寒，伤食恶食，推之凡察其所恶，即知其所伤。今君喜披襟当风，是不恶风，非伤于风可知；渴喜凉饮，饮多无痞满之患（湿病多饮，必觉胸脘痞满），且进西瓜、梨汁，更觉胸脘畅适，是不恶湿，非伤于湿可知；疟来身热炽，且心热而烦（暑先入心，心烦是暑的证），贪凉而恶热，是伤于暑热可断，况脉亦洪大耶。但暑热无质无形，本伏三焦气分，后医未读刘河间先生书，不知治暑法程，徒用苦寒，作六经实热主治，故仍不效耳。兹拟方遵河间治暑热当先清肃上焦气分法，选辛凉轻清之品投剂，谅无不效。果服二剂病减，四剂病痊。方用[石膏](https://www.gmzyjc.com/read/bc/bc03-0.1.1.0.0.md)、[知母](https://www.gmzyjc.com/read/bc/bc03-0.1.2.0.0.md)、麦冬、鲜嫩[竹叶](https://www.gmzyjc.com/read/bc/bc03-0.1.6.0.0.md)、[滑石](https://www.gmzyjc.com/read/bc/bc05-0.0.7.0.0.md)各三钱，[莲子](https://www.gmzyjc.com/read/bc/bc18-0.0.13.0.0.md)心、[甘草](https://www.gmzyjc.com/read/bc/bc17-0.1.8.0.0.md)各八分，[香薷](https://www.gmzyjc.com/read/bc/bc01-1.1.12.0.0.md)五分同煎服。其出入加减，亦不过地骨、莲叶、洋参、粳米。

黄君于飞，余旧知也。余尝学琴于其尊人太原广文，于飞时少，亦同学焉。今复同道而学医也。其尊堂夏日偶患暑疟证，适于飞外出，延医某治之。误用小[柴胡](https://www.gmzyjc.com/read/bc/bc01-1.2.9.0.0.md)，再加苦寒升散药服二剂，病增剧，寒多，呕恶不食，汗大泄。于飞旋里，频进温补，继复邀余同诊。六脉弱而无神，面、唇、舌俱白，且有一种寒冷象。阅近服方，多用六君加归、芪、[草果](https://www.gmzyjc.com/read/bc/bc04-0.0.7.0.0.md)、姜、枣等。余曰：药从温补，病宜渐轻。于飞曰：仅得纳食，而疟至之苦依然也，疟将作必先频呕，疟止而呕仍不即止，家慈最苦者呕，君先除之。余曰：此呕原过服[羌活](https://www.gmzyjc.com/read/bc/bc01-1.1.6.0.0.md)、[柴胡](https://www.gmzyjc.com/read/bc/bc01-1.2.9.0.0.md)，升动肝风所致。肝风既欲动，更乘疟势一作，益挟之，以肆其升逆之威。夫木动必乘胃土，邪阻胃降，呕斯作矣。用术、草、枣而培胃虚以制肝，用[黄芪](https://www.gmzyjc.com/read/bc/bc17-0.1.4.0.0.md)而维阳气以固卫，原治久疟汗多善法，但现苦频呕，有升无降，此等究属升提守中。愚见姑拟暂停，专取降逆理虚一法。方用生左[牡蛎](https://www.gmzyjc.com/read/bc/bc09-0.1.5.0.0.md)块一两，吉林参三钱同煎，[当归](https://www.gmzyjc.com/read/bc/bc17-0.3.3.0.0.md)五钱，[桂枝](https://www.gmzyjc.com/read/bc/bc01-1.1.2.0.0.md)、[白芍](https://www.gmzyjc.com/read/bc/bc17-0.3.4.0.0.md)、制[半夏](https://www.gmzyjc.com/read/bc/bc16-0.1.1.0.0.md)、[生姜](https://www.gmzyjc.com/read/bc/bc01-1.1.13.0.0.md)片各一钱。于飞见信，果一服疟即不复作。疟止后，仍用于飞参、芪、术、归、草、枣旧方法，加入[附子](https://www.gmzyjc.com/read/bc/bc07-0.1.0.0.0.md)，温少火以生气，而调养复元。

（《评琴书屋医略》）

〔注释〕

①暑之阴阳：指阴暑、阳暑。

②治各不同：潘氏曰：“伤阴暑者，其脉虚，证见发热恶寒，手足微厥，腠理开则洒洒然寒，闭则蒸蒸热闷，治有三物、十物[香薷](https://www.gmzyjc.com/read/bc/bc01-1.1.12.0.0.md)饮、[清暑益气汤](https://www.gmzyjc.com/read/fjx/fjx01-0.5.0.0.0.md)等法；中阳暑者，其脉洪大，或洪而弱，证见大发热，烦渴，自汗，面垢，体倦，气息喘促，日晡病减，治有[六一散](https://www.gmzyjc.com/read/fjx/fjx04-0.16.0.0.0.md)、[白虎汤](https://www.gmzyjc.com/read/fjx/fjx04-0.1.0.0.0.md)加[人参](https://www.gmzyjc.com/read/bc/bc17-0.1.1.0.0.md)、加[竹叶](https://www.gmzyjc.com/read/bc/bc03-0.1.6.0.0.md)、麦冬等法。”（《评琴书屋医略•暑证》）

**〔评按〕**潘名熊，字兰坪，清末广东名医，学宗叶天士。广东一带每多疟疾之患，潘氏对此颇有心得经验，故选列两案，以供参考。

二案俱为暑邪变疟，均经误治而延潘氏。杨案辨为邪入气分，但热不寒，治用[白虎汤](https://www.gmzyjc.com/read/fjx/fjx04-0.1.0.0.0.md)合[六一散](https://www.gmzyjc.com/read/fjx/fjx04-0.16.0.0.0.md)化裁取效；黄案寒多热少，肝强脾弱，元气不足，治用降逆理虚，调和肝胃法取效。

潘氏医案具有论述医理明若观火、记述文字浅显易懂、用药平淡而见奇效的特点。
