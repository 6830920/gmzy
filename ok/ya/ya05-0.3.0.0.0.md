## 5.3 贺季衡治闭经案

王女。经居①半年，腹大有形，状如怀子，不时攻痛②，溲后沥浊，咽梗呕吐，头昏眩晕，脉滑。舌苔腐腻。湿痰气瘀、互结不化之候。速效难求。

[当归](https://www.gmzyjc.com/read/bc/bc17-0.3.3.0.0.md)二钱 金[香附](https://www.gmzyjc.com/read/bc/bc11-0.0.4.0.0.md)二钱 青[陈皮](https://www.gmzyjc.com/read/bc/bc11-0.0.1.0.0.md)各一钱 [延胡索](https://www.gmzyjc.com/read/bc/bc12-0.0.2.0.0.md)二钱 大[白芍](https://www.gmzyjc.com/read/bc/bc17-0.3.4.0.0.md)二钱 吴萸三分（拌炒） 大[丹参](https://www.gmzyjc.com/read/bc/bc12-0.0.7.0.0.md)二钱 乌贼骨四钱（炙） 云苓三钱 川[郁金](https://www.gmzyjc.com/read/bc/bc12-0.0.3.0.0.md)二钱 炮姜八分 陈艾绒八分 [佛手](https://www.gmzyjc.com/read/bc/bc11-0.0.7.0.0.md)八分

改方：加白蒺藜四钱。另：菩提丸二十粒，每服五粒，开水下。

二诊：药后下利痰浊颇多，经居半年遂通，腹大如怀子已十去其六，溲后沥浊亦少，惟腹痛不已，咽梗或呕吐，脉弦滑，舌苔腐腻。气瘀初开，肝胃未和之候。

[当归](https://www.gmzyjc.com/read/bc/bc17-0.3.3.0.0.md)二钱 大[丹参](https://www.gmzyjc.com/read/bc/bc12-0.0.7.0.0.md)二钱 青[陈皮](https://www.gmzyjc.com/read/bc/bc11-0.0.1.0.0.md)各一钱 金[香附](https://www.gmzyjc.com/read/bc/bc11-0.0.4.0.0.md)二钱 白蒺藜四钱 黑山栀二钱 姜[半夏](https://www.gmzyjc.com/read/bc/bc16-0.1.1.0.0.md)一钱五分 乌贼骨四钱（炙） 大[白芍](https://www.gmzyjc.com/read/bc/bc17-0.3.4.0.0.md)二钱 吴萸五分（拌炒） 云神四钱 [冬瓜](https://www.gmzyjc.com/read/bc/bc05-0.0.18.0.0.md)子四钱 [佛手](https://www.gmzyjc.com/read/bc/bc11-0.0.7.0.0.md)八分

另：二陈丸、四物丸各二两，和匀，每服三钱，开水下。

（《贺季衡医案》第355页）

〔注释〕

①居：停。

②攻痛：攻窜作痛。

〔评按〕经停而腹大有形，状似有孕，但以腹攻痛、溲后沥浊诸症参之，则非孕可知，乃痰湿气滞，瘀于腹中所致，故脉滑而舌苔腐腻。治以行气化痰，解郁平肝之法，使湿痰化去，郁气得开，则痊愈有望。
