## 4.64 雷丰治春温案

城东章某，得春温时病，前医不识，遂谓伤寒，辄用荆、防、羌、独等药，一剂得汗，身热退清，次剂罔灵，复热如火，大渴饮冷，其势如狂。更医治之，谓为火证，竟以三黄解毒为君，不但热势不平，更变神昏瘛疭。急来商治于丰，诊其脉，弦滑有力；视其舌，黄燥无津。丰曰：此春温病也。初起本宜发汗，解其在表之寒，所以热从汗解，惜乎继服原方，过汗遂化为燥；又如苦寒遏其邪热，以致诸变丛生。当从邪入心包、肝风内动治之。急以祛热宣窍法①，加羚羊、钩藤。服一剂，瘛疭稍定，神识亦清，惟津液未回，唇舌尚燥，守旧法，除去至宝、菖蒲，加入[沙参](https://www.gmzyjc.com/read/bc/bc17-0.4.1.0.0.md)、鲜地，连尝三剂，诸恙咸安。

（《时病论》卷一）

〔注释〕

①祛热宣窍法：雷氏立此法专治邪入心包，证见神昏谵语，或不语，舌苔焦黑，或笑或痉者。处方为：[连翘](https://www.gmzyjc.com/read/bc/bc03-0.4.2.0.0.md)三钱（去心） 川[贝母](https://www.gmzyjc.com/read/bc/bc16-0.2.3.0.0.md)三钱（去心） 鲜[石菖蒲](https://www.gmzyjc.com/read/bc/bc08-0.0.5.0.0.md)一钱 加[牛黄](https://www.gmzyjc.com/read/bc/bc08-0.0.2.0.0.md)[至宝丹](https://www.gmzyjc.com/read/fjx/fjx19-0.2.0.0.0.md)一颗（去蜡壳化冲）。

〔评按〕雷氏曰：“春温之病，因于冬受微寒，伏于肌肤而不即发，或因冬不藏精，伏于少阴而不即发，皆待来春加感外寒，触动伏气乃发焉。”此例春温，初起误治，继而又误治，至雷氏诊治，已成热入心包、肝风内动之势，故用连翅、[犀角](https://www.gmzyjc.com/read/bc/bc03-0.3.1.0.0.md)清心，[羚羊角](https://www.gmzyjc.com/read/bc/bc10-0.0.1.0.0.md)清肝，川贝化痰，[石菖蒲](https://www.gmzyjc.com/read/bc/bc08-0.0.5.0.0.md)开窍，钩藤熄风，更用[牛黄](https://www.gmzyjc.com/read/bc/bc08-0.0.2.0.0.md)[至宝丹](https://www.gmzyjc.com/read/fjx/fjx19-0.2.0.0.0.md)清心开窍。合方则清热宣窍，熄风止痉。总使神清痉止，另佐养阴而愈。
