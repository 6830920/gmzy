## 4.42 王孟英治温热神昏案

孙某患感，医投温散，竟无汗泄，至十一日孟英视之，业已神昏囊缩，面赤舌绛，目不识人，口不出声，胸膈微斑，便泻而小溲不行者已三日。医拟温补，孟英急止之曰：阴分素亏，而温散劫津，邪热愈炽，则营卫不行，岂可妄云漏底①，以温燥竭其欲绝之阴乎？浦上林云：泄泻为热邪之出路，求之不可得，胡可止也？以西洋参、生地、麦冬、丹皮、[连翘](https://www.gmzyjc.com/read/bc/bc03-0.4.2.0.0.md)、生芍、[石菖蒲](https://www.gmzyjc.com/read/bc/bc08-0.0.5.0.0.md)、盐水炒[黄连](https://www.gmzyjc.com/read/bc/bc03-0.2.2.0.0.md)、[甘草](https://www.gmzyjc.com/read/bc/bc17-0.1.8.0.0.md)梢、[百合](https://www.gmzyjc.com/read/bc/bc17-0.4.7.0.0.md)、[茯苓](https://www.gmzyjc.com/read/bc/bc05-0.0.1.0.0.md)、[贝母](https://www.gmzyjc.com/read/bc/bc16-0.2.3.0.0.md)、银花、[紫菀](https://www.gmzyjc.com/read/bc/bc16-0.3.3.0.0.md)为方。一剂即周身微汗而斑退；三剂始得小溲一杯而识人；四剂乃得大汗而身热退，面赤去，茎亦舒，复解小溲二杯。次日于方中减[连翘](https://www.gmzyjc.com/read/bc/bc03-0.4.2.0.0.md)、菖蒲、丹皮、[黄连](https://www.gmzyjc.com/read/bc/bc03-0.2.2.0.0.md)，加[知母](https://www.gmzyjc.com/read/bc/bc03-0.1.2.0.0.md)、玉竹、[竹叶](https://www.gmzyjc.com/read/bc/bc03-0.1.6.0.0.md)投之。舌始润，神始清，知渴索水，孟英令将蔗、梨等榨汁，频灌不歇。其汗如雨下者三昼夜始休，于是粥渐进，泻渐止，溲渐长。前方又去[贝母](https://www.gmzyjc.com/read/bc/bc16-0.2.3.0.0.md)、银花、[紫菀](https://www.gmzyjc.com/read/bc/bc16-0.3.3.0.0.md)，加[石斛](https://www.gmzyjc.com/read/bc/bc17-0.4.4.0.0.md)、[龙眼肉](https://www.gmzyjc.com/read/bc/bc17-0.3.7.0.0.md)，服之痊愈。

（《王氏医案绎注》卷三）

〔注释〕

①漏底：元气大脱之谓。

**〔评按〕**患者素体阴虚，又经温散，致使津亏液耗，热邪炽盛，营血受灼，成阴伤欲竭之候。故治用生津养液、清热凉血之剂，并加蔗、梨甘寒之汁以补液，总使津液生复，热邪渐去而病愈。

温邪入内，当以邪有出路为佳。本案证见泄泻，即属危证中之佳象，故王氏引言：“泄泻为热邪之出路，求之不可得。”此说固属前人理论，但又确为王氏经验之谈，具有一定的临床实用价值。
