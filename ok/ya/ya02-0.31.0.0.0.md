## 2.31李东垣治消渴案

顺德安抚张耘夫，年四十余，病消渴，舌上赤裂，饮水无度，小便数多。李曰：消之为病，燥热之气胜也。《内经》云：热淫所胜，佐以甘苦，以甘泻之。热则伤气，气伤则无润，折热补气，非甘寒之剂不能。故以[人参](https://www.gmzyjc.com/read/bc/bc17-0.1.1.0.0.md)、[石膏](https://www.gmzyjc.com/read/bc/bc03-0.1.1.0.0.md)各二钱半，[甘草](https://www.gmzyjc.com/read/bc/bc17-0.1.8.0.0.md)生炙各一钱，甘寒为君；启玄子①云：滋水之源，以镇阳光②。故以[黄连](https://www.gmzyjc.com/read/bc/bc03-0.2.2.0.0.md)三分、酒[黄柏](https://www.gmzyjc.com/read/bc/bc03-0.2.3.0.0.md)、[知母](https://www.gmzyjc.com/read/bc/bc03-0.1.2.0.0.md)、山栀各二钱，苦寒泻热，补水为臣；以[当归](https://www.gmzyjc.com/read/bc/bc17-0.3.3.0.0.md)、麦冬、白葵、兰香各五分，[连翘](https://www.gmzyjc.com/read/bc/bc03-0.4.2.0.0.md)、[杏仁](https://www.gmzyjc.com/read/bc/bc16-0.3.1.0.0.md)、[白芷](https://www.gmzyjc.com/read/bc/bc01-1.1.7.0.0.md)各一钱，全蠍一个，甘辛寒和血润燥为佐；以[升麻](https://www.gmzyjc.com/read/bc/bc01-1.2.10.0.0.md)二钱、[柴胡](https://www.gmzyjc.com/read/bc/bc01-1.2.9.0.0.md)三分、霍香二分，反佐以取之，[桔梗](https://www.gmzyjc.com/read/bc/bc16-0.2.2.0.0.md)三钱为舟楫，使浮而不下也。名之曰“生津甘露饮子”。为末，汤浸蒸饼和成剂，捻作饼子，晒半干，杵筛如米大。食后每服二钱，抄在掌内，以舌舐之，随津咽下。或白汤少许送下亦可。此治制之缓也。治之旬日良愈。

（《名医类案》卷二）

〔注释〕

①启玄子：即唐代名医王冰。注《黄帝内经素问》24卷。

②滋水之源，以镇阳光：《黄帝内经素问》作“壮水之主，以制阳光”。

〔评按〕李氏以甘寒滋润，苦寒泻热，和血润燥之法治消渴，收效甚佳。所创生津甘露饮，看似庞杂，而各司其责，秩序井然。据该案后云：“古人消渴，多传疮疡，以成不救之疾。此既效，亦不传疮疡，以寿考终。后以此方治消渴诸证皆验。”
