## 4.39 王旭高治偏脑疽案

刘 偏脑疽①自右延及于左，三候②有余。偏右穿溃脓少，偏左木肿未腐，头顶平塌，根脚散蔓。此气虚不能引血化腐成脓，托毒外出，高年殊虑内陷。至舌苔白腻，大便闭结，在疡科指为火毒内闭，湿热上蕴，而用内疏[黄连](https://www.gmzyjc.com/read/bc/bc03-0.2.2.0.0.md)③等法。阅倪先生方案，渭内夹杂气，邪伏膜原，引用达原、三消数剂，异想超出寻常。今大便已通，舌苔稍化，然右脉软弱，胃气残惫，疡不甚肿，色不甚红，深恐阳变为阴。大凡外疡起发脓腐，须赖元气承载。所谓元气者，卫外捍御之气、胃[中冲](https://www.gmzyjc.com/read/zjs/zjs3.1.9-12-0.0.1.3.9.md)和之气、三焦升降之气也。亏则脓腐不克依期，从此生变。故[黄芪](https://www.gmzyjc.com/read/bc/bc17-0.1.4.0.0.md)为外疡托毒之圣药，即兼别证，再参他方。古法有攻补兼施、补泻同用者。拙见欲托毒，必扶正。

生[黄芪](https://www.gmzyjc.com/read/bc/bc17-0.1.4.0.0.md) [当归](https://www.gmzyjc.com/read/bc/bc17-0.3.3.0.0.md) 赤苓 [陈皮](https://www.gmzyjc.com/read/bc/bc11-0.0.1.0.0.md) 藿梗 法[半夏](https://www.gmzyjc.com/read/bc/bc16-0.1.1.0.0.md) [香附](https://www.gmzyjc.com/read/bc/bc11-0.0.4.0.0.md) 穀芽

又 脑疽将四候，起发脓俱迟。欲问真消息，阴阳各半推。阳多方是吉，阴长便生危。顶不高兮根不束，皮不腐兮脓不足。凡此皆因气血衰，顺逆安危有结局。乃若疮流鲜血，即为变陷之端；况夫年逾六旬，尤宜加谨为要。兹当补托，佐以疏通。补其正而托其毒，疏其气而通其壅。俾胀满宽而加穀，期阳毒化而收功。聊以解嘲，非敢说梦。

[黄芪](https://www.gmzyjc.com/read/bc/bc17-0.1.4.0.0.md) [当归](https://www.gmzyjc.com/read/bc/bc17-0.3.3.0.0.md) 制[僵蚕](https://www.gmzyjc.com/read/bc/bc10-0.0.8.0.0.md) [皂角刺](https://www.gmzyjc.com/read/bc/bc12-0.0.17.0.0.md) [陈皮](https://www.gmzyjc.com/read/bc/bc11-0.0.1.0.0.md) 川朴 赤苓 法[半夏](https://www.gmzyjc.com/read/bc/bc16-0.1.1.0.0.md) [香附](https://www.gmzyjc.com/read/bc/bc11-0.0.4.0.0.md)

（《王旭高临证医案》卷四）

〔注释〕

①偏脑疽：生于脑后项背或偏于左或偏于右的疽。

②候：古人将五天称为一候。

③内疏[黄连](https://www.gmzyjc.com/read/bc/bc03-0.2.2.0.0.md)：即内疏[黄连](https://www.gmzyjc.com/read/bc/bc03-0.2.2.0.0.md)汤，方出《素问病机气宜保命集》。由[黄连](https://www.gmzyjc.com/read/bc/bc03-0.2.2.0.0.md)、芍药、[当归](https://www.gmzyjc.com/read/bc/bc17-0.3.3.0.0.md)、[槟榔](https://www.gmzyjc.com/read/bc/bc15-0.0.2.0.0.md)、[木香](https://www.gmzyjc.com/read/bc/bc11-0.0.5.0.0.md)、[黄芩](https://www.gmzyjc.com/read/bc/bc03-0.2.1.0.0.md)、栀子、[薄荷](https://www.gmzyjc.com/read/bc/bc01-1.2.1.0.0.md)、[桔梗](https://www.gmzyjc.com/read/bc/bc16-0.2.2.0.0.md)、[甘草](https://www.gmzyjc.com/read/bc/bc17-0.1.8.0.0.md)、[连翘](https://www.gmzyjc.com/read/bc/bc03-0.4.2.0.0.md)，[大黄](https://www.gmzyjc.com/read/bc/bc02-0.1.1.0.0.md)组成。

**〔评按〕**患者高年气虚，病延日久，毒滞难化，大有内陷之势。对此，王氏力主益气扶正以托毒外出，故用[黄芪](https://www.gmzyjc.com/read/bc/bc17-0.1.4.0.0.md)为主药。“欲托毒，必扶正。”可谓经验之谈。
