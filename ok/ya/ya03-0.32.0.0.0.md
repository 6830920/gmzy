## 3.32 张景岳治消渴不寐案

省中周公者，山左人也，年逾四旬。因案牍①积劳，致成羸疾，神困食减，时多恐惧，自冬春达夏，通宵不寐者凡半年有余。而上焦无渴，不嗜汤水，或有少饮，则沃而不行，然每夜必去溺二三升，莫知其所从来，且半皆如膏浊液。廷羸②至极，自分必死。及予诊之，岂其脉犹带缓，肉亦未脱，知其胃气尚存，慰以无虑。乃用[归脾汤](https://www.gmzyjc.com/read/fjx/fjx07-0.4.0.0.0.md)去[木香](https://www.gmzyjc.com/read/bc/bc11-0.0.5.0.0.md)，及大补元煎③之属，一以养阳，一以养阴，出入间用至三百余剂，计[人参](https://www.gmzyjc.com/read/bc/bc17-0.1.1.0.0.md)二十斤，乃得全愈。此神消于上，精消于下之证也。可见消有阴阳，不得尽言为火，姑计此一案，以为治消治不寐者之鉴。

（《景岳全书》卷十八）

〔注释〕

①案牍：公事文书。

②尪（wang汪）羸（lei垒）：瘦弱。

③大补元煎：《景岳全书》方。由[人参](https://www.gmzyjc.com/read/bc/bc17-0.1.1.0.0.md)、[山药](https://www.gmzyjc.com/read/bc/bc17-0.1.6.0.0.md)、熟地、[杜仲](https://www.gmzyjc.com/read/bc/bc17-0.2.10.0.0.md)、[当归](https://www.gmzyjc.com/read/bc/bc17-0.3.3.0.0.md)、[山茱萸](https://www.gmzyjc.com/read/bc/bc18-0.0.1.0.0.md)、[枸杞](https://www.gmzyjc.com/read/bc/bc17-0.4.8.0.0.md)、炙[甘草](https://www.gmzyjc.com/read/bc/bc17-0.1.8.0.0.md)组成。功能滋阴血、补阳气。

**〔评按〕**此例消渴、不寐，系由劳神过度，营气不足，精血暗耗所致，正是张氏所谓“神消于上，精消于下之证”。营气不足，心神失养则不寐；精血暗耗，阳不化气，气不摄精则溲多膏浊。其阳气、阴血俱亏，故治以[归脾汤](https://www.gmzyjc.com/read/fjx/fjx07-0.4.0.0.0.md)合大补元煎方补气养阴而愈。[人参](https://www.gmzyjc.com/read/bc/bc17-0.1.1.0.0.md)大补元气，能使神气充沛，津血化生，气阳摄固，用于无火之消渴、不寐颇为适宜，故张氏取重，用为方中主药。
