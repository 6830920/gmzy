## 4.6高鼓峰治产后血崩案

一妇人产后恶露不尽，至六七日，鲜血奔注，发热口渴，胁痛狂叫，饮食不进。或用[四物汤](https://www.gmzyjc.com/read/fjx/fjx07-0.3.0.0.0.md)调理，或用[山楂](https://www.gmzyjc.com/read/bc/bc14-0.0.1.0.0.md)、[青皮](https://www.gmzyjc.com/read/bc/bc11-0.0.2.0.0.md)、[延胡索](https://www.gmzyjc.com/read/bc/bc12-0.0.2.0.0.md)、[黄芩](https://www.gmzyjc.com/read/bc/bc03-0.2.1.0.0.md)等行血药，卒无一效。予至，见诸医议论纷纭，无一确实，细切其脉洪大而数。予曰：此恶露未尽，留泊[血海](https://www.gmzyjc.com/read/zjs/zjs3.1.4-6-0.0.1.3.10.md)，凡新化之血，皆迷失故道，不去蓄利瘀，则以妄为常，曷①以御之。遂以醋制[大黄](https://www.gmzyjc.com/read/bc/bc02-0.1.1.0.0.md)一两，[生地黄](https://www.gmzyjc.com/read/bc/bc03-0.3.2.0.0.md)一两，[桃仁](https://www.gmzyjc.com/read/bc/bc12-0.0.10.0.0.md)泥五钱，[干漆](https://www.gmzyjc.com/read/bc/bc12-0.0.27.0.0.md)三钱，浓煎饮之。或曰：产后大虚，药毋过峻否？予曰：生者自生，去者自去，何虚之有？第②急饮之，果熟寐竟夜，次早下黑血块数升，诸病如失矣。复用补中益气调理而安。

（《医宗己任编•四明医案》）

〔注释〕

①曷（hé合）：怎么。

②第：只管。

〔评按〕患者先是产后恶露不尽，继而鲜血奔注，乃成血崩之证。血崩有虚有实，此案当属瘀热实证。治必行瘀清热，用[大黄](https://www.gmzyjc.com/read/bc/bc02-0.1.1.0.0.md)行瘀除热，生地滋阴凉血，[桃仁](https://www.gmzyjc.com/read/bc/bc12-0.0.10.0.0.md)、[干漆](https://www.gmzyjc.com/read/bc/bc12-0.0.27.0.0.md)活血袪瘀，总使瘀去血止而病愈。
