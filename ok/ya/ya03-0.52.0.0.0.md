## 3.52 赵献可治小儿吐泻案

一小儿患呕吐泻利，烦躁搐搦，或以为惊，或以为风，余见其口燥，手指茶壶，腹中鸣，出对诸医曰：易治也，借药笼中三味药足矣。用[黄连](https://www.gmzyjc.com/read/bc/bc03-0.2.2.0.0.md)五分、[甘草](https://www.gmzyjc.com/read/bc/bc17-0.1.8.0.0.md)三分、[人参](https://www.gmzyjc.com/read/bc/bc17-0.1.1.0.0.md)五分，水煎冷服，下咽顷刻，即睡而安。或问曰：[黄连](https://www.gmzyjc.com/read/bc/bc03-0.2.2.0.0.md)、[甘草](https://www.gmzyjc.com/read/bc/bc17-0.1.8.0.0.md)解毒善矣，又加[人参](https://www.gmzyjc.com/read/bc/bc17-0.1.1.0.0.md)五分，谓何？余曰：若不用参，此儿当病气弱数日，得参明后日复如无病矣。次日果然。

（《医贯》卷六）

**〔评按〕**本案是赵献可在《医贯•中暑伤暑论》中所列出的例案，患儿感受暑热之邪，上吐下泻，正虚邪实，故用[黄连](https://www.gmzyjc.com/read/bc/bc03-0.2.2.0.0.md)、[甘草](https://www.gmzyjc.com/read/bc/bc17-0.1.8.0.0.md)清热解毒，治吐止泻，并加[人参](https://www.gmzyjc.com/read/bc/bc17-0.1.1.0.0.md)补气扶正，标本兼顾，遂而病得速愈。
