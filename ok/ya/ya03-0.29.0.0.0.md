## 3.29易思兰治内伤发热案

一士夫，素耽①诗文，夜分忘寝，劳神过极，忽身热烦渴，自汗恶寒，四肢微冷，饮食少进，初以为外感，先发散，次解和，不应。又用补中益气，参加二钱，逾月而诸证仍前。一日午后发热，忽耳聋不知人，恍惚谵语。时季冬，请予诊，与一宿医同视之。宿医曰：此少阳证也，当以小[柴胡](https://www.gmzyjc.com/read/bc/bc01-1.2.9.0.0.md)和之。予诊得六脉皆洪大无力。曰：此非少阳证，乃劳神过度，虚火证也。宿医持前议，遂以小[柴胡](https://www.gmzyjc.com/read/bc/bc01-1.2.9.0.0.md)去[半夏](https://www.gmzyjc.com/read/bc/bc16-0.1.1.0.0.md)，加花粉、[知母](https://www.gmzyjc.com/read/bc/bc03-0.1.2.0.0.md)。予谓其友曰：服此药必热愈甚，当有如狂证作。服之少顷，果胸如火炙刀刺，发狂欲走，饮冷水一盏始定。复求予治，以人乳并[人参](https://www.gmzyjc.com/read/bc/bc17-0.1.1.0.0.md)汤与服之。当日进四服，浓睡四五时，病减其半。次日又进四服，六脉归经，沉细有力，终夜安寝，诸证悉除。

（《易氏医案》）

〔注释〕

①耽：酷嗜。

〔评按〕患者劳神过度，心脾两伤，致阴火内盛，气阴双亏。用人乳合[人参](https://www.gmzyjc.com/read/bc/bc17-0.1.1.0.0.md)汤服，对此体弱不耐峻药者，颇为适宜。盖人乳“大能益心气，补脑，治消渴证、风火证。”（《韩氏医通》）[人参](https://www.gmzyjc.com/read/bc/bc17-0.1.1.0.0.md)亦“治脾胃阳气不足及肺气促，短气，少气，补中缓中，泻肺脾胃中火邪（阴火）。”（《医学启源》）故药后气阴得复，阴火自降而病愈。
