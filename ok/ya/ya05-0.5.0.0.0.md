## 5.5 丁甘仁治疝气案

黄左。劳倦奔走，元气下陷，睾丸坠胀，不能行动，胸脘不舒。肝主筋，睾丸为筋之所聚。先健其中气，俾得元气上升，睾丸自能不坠。

炙[黄芪](https://www.gmzyjc.com/read/bc/bc17-0.1.4.0.0.md)三钱 炙[升麻](https://www.gmzyjc.com/read/bc/bc01-1.2.10.0.0.md)一钱 小[茴香](https://www.gmzyjc.com/read/bc/bc07-0.9.0.0.0.md)五分 炒潞党①三钱 [柴胡](https://www.gmzyjc.com/read/bc/bc01-1.2.9.0.0.md)梢五分 广[陈皮](https://www.gmzyjc.com/read/bc/bc11-0.0.1.0.0.md)一钱五分 炒[白术](https://www.gmzyjc.com/read/bc/bc17-0.1.5.0.0.md)三钱 清炙草五分 广[木香](https://www.gmzyjc.com/read/bc/bc11-0.0.5.0.0.md)五分 [橘核丸](https://www.gmzyjc.com/read/fjx/fjx08-0.5.0.0.0.md)三钱（吞服）

又诊：坠痛已止，举动亦便，前进[补中益气汤](https://www.gmzyjc.com/read/fjx/fjx07-0.2.0.0.0.md)，甚为合度②，仍守原方治之。

炙[黄芪](https://www.gmzyjc.com/read/bc/bc17-0.1.4.0.0.md)三钱 云苓三钱 炙[升麻](https://www.gmzyjc.com/read/bc/bc01-1.2.10.0.0.md)六分 炒潞党三钱 细[青皮](https://www.gmzyjc.com/read/bc/bc11-0.0.2.0.0.md)一钱五分 金铃子一钱五分 清炙草五分 [荔枝核](https://www.gmzyjc.com/read/bc/bc11-0.0.13.0.0.md)三钱 [延胡索](https://www.gmzyjc.com/read/bc/bc12-0.0.2.0.0.md)五分 [佛手](https://www.gmzyjc.com/read/bc/bc11-0.0.7.0.0.md)柑八分

（《丁甘仁医案》第189页）

〔注释〕

①潞党：[党参](https://www.gmzyjc.com/read/bc/bc17-0.1.2.0.0.md)之主产山西潞城者。

②合度：指药证相合。

〔评按〕疝气有属肝气实者，有属中气虚者。本案虚实相兼，以虚为主，故用补中气、调肝脾二法合和，自得安愈。
