## 2.60 滑伯仁治中暑案

一人暑月患中满泄泻，小便赤，四肢疲困不欲举，自汗，微热，口渴，且素羸瘠。众医以①虚劳，将峻补之。伯仁诊视六脉虚微，曰：此东垣所谓夏月中暑，饮食劳倦，法宜服[清暑益气汤](https://www.gmzyjc.com/read/fjx/fjx01-0.5.0.0.0.md)②。投三剂，而病如失。

（《名医类案》卷四）

〔注释〕

①以：认为，以为。

②[清暑益气汤](https://www.gmzyjc.com/read/fjx/fjx01-0.5.0.0.0.md)：《脾胃论》方。[黄芪](https://www.gmzyjc.com/read/bc/bc17-0.1.4.0.0.md)、制[苍术](https://www.gmzyjc.com/read/bc/bc04-0.0.2.0.0.md)、[升麻](https://www.gmzyjc.com/read/bc/bc01-1.2.10.0.0.md)各一钱，[人参](https://www.gmzyjc.com/read/bc/bc17-0.1.1.0.0.md)、[泽泻](https://www.gmzyjc.com/read/bc/bc05-0.0.4.0.0.md)、炒[神曲](https://www.gmzyjc.com/read/bc/bc14-0.0.4.0.0.md)、橘皮、[白术](https://www.gmzyjc.com/read/bc/bc17-0.1.5.0.0.md)各五分，[麦门冬](https://www.gmzyjc.com/read/bc/bc17-0.4.2.0.0.md)、[当归](https://www.gmzyjc.com/read/bc/bc17-0.3.3.0.0.md)身、炙[甘草](https://www.gmzyjc.com/read/bc/bc17-0.1.8.0.0.md)各三分，[青皮](https://www.gmzyjc.com/read/bc/bc11-0.0.2.0.0.md)二分半，黃柏二分，[葛根](https://www.gmzyjc.com/read/bc/bc01-1.2.8.0.0.md)二分，[五味子](https://www.gmzyjc.com/read/bc/bc18-0.0.2.0.0.md)九枚。为粗末，水煎服。主治气虚感受暑湿诸证。

**〔评按〕**中暑之与虚劳，均有疲困，自汗，羸瘠诸不足证。然前者为暑伤元气，湿热内困所致，后者为七情劳倦，脏腑虚损而成。病因病机不同，治则用药迥异。滑氏据发病之时令及六脉之虚微，断为夏日中暑，饮食劳倦。用东垣[清暑益气汤](https://www.gmzyjc.com/read/fjx/fjx01-0.5.0.0.0.md)而愈。足见其深得东垣心法，又可见其平脉辨证之功力。
