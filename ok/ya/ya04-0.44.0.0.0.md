## 4.44 王孟英治晨泄案

一人患晨泄有年，累治不效，春间尤甚。孟英按脉曰：汝虽苦泻，而泻后腹中反觉舒畅。其人对曰：诚然，苟①不泄泻，又胀闷减食矣。服四神、附、桂之药，其泻必加，何故？曰：此非温升补涩之证，乃肝强脾弱，木土相凌，处一方，令其常服，数帖即安，后竟无恙。方用[白术](https://www.gmzyjc.com/read/bc/bc17-0.1.5.0.0.md)、苡仁、[黄连](https://www.gmzyjc.com/read/bc/bc03-0.2.2.0.0.md)、楝实、[桑枝](https://www.gmzyjc.com/read/bc/bc06-0.0.17.0.0.md)、[茯苓](https://www.gmzyjc.com/read/bc/bc05-0.0.1.0.0.md)、[木瓜](https://www.gmzyjc.com/read/bc/bc06-0.0.5.0.0.md)、芍药、蒺藜、橘皮而已。

（《王氏医案绎注》卷二）

〔注释〕

①苟：如果。

**〔评按〕**肝旺于春，据春季病加而知于肝强。又询得泻后腹中反觉舒畅，更进一步证实了肝强脾弱的判断。故治用健脾止泻、疏肝理气之剂而获效。

本案提示，晨泄不尽属脾肾阳虚，亦可因肝强脾弱所致。
