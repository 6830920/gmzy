## 4.23魏玉璜治胁痛案

万某，年三十余，因析居①阋墙②，胁痛，左胁下有块如盘，按之坚硬，食下则胀，痛甚不能侧卧，百治莫应，枯瘁如柴矣。偶乎药肆，遇人谓之曰：此病唯淳佑桥魏某能治。因就诊。脉之弦且急，曰：肝举证也。肝叶左三右四，血足则润而下垂，今怒火伤阴，其叶燥硬，故举而不下也。经曰：肝病则迫胃逆咽。故左叶张则支腋而不可侧卧，右叶张则侵脘而不能容食。昧者不知，投以香散，则如火上添油耳。与生熟地、[沙参](https://www.gmzyjc.com/read/bc/bc17-0.4.1.0.0.md)、麦冬、蒌仁、米仁、杞子、川楝，十余剂，其病如失。

（《续名医类案》卷十八）

〔注释〕

①析居：分开居住。

②阋（xì戏）墙：兄弟争吵不和。

〔评按〕魏氏治病善于养阴，且自创[一贯煎](https://www.gmzyjc.com/read/fjx/fjx07-0.6.0.0.0.md)，随证化裁。[一贯煎](https://www.gmzyjc.com/read/fjx/fjx07-0.6.0.0.0.md)由北[沙参](https://www.gmzyjc.com/read/bc/bc17-0.4.1.0.0.md)、麦冬、地黄、[当归](https://www.gmzyjc.com/read/bc/bc17-0.3.3.0.0.md)、[枸杞](https://www.gmzyjc.com/read/bc/bc17-0.4.8.0.0.md)、川楝组成，用治“胁痛、吞酸吐酸、疝瘕、一切肝病。”此例胁痛，即用该方加减治疗。其病机为郁火伤阴，肝体失养。方用生地凉血滋阴以清阴虚之热；熟地、[枸杞](https://www.gmzyjc.com/read/bc/bc17-0.4.8.0.0.md)滋肾水以养肝体；[沙参](https://www.gmzyjc.com/read/bc/bc17-0.4.1.0.0.md)、麦冬清养肺胃以制肝用；蒌仁润燥利气；薏仁健脾益胃；川楝疏肝通络，条达气机。合方则滋阴疏肝，调和五脏。使肝柔胃和，阴充气畅，痛消食健而病愈。
