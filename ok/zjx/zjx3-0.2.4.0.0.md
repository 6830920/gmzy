### （四）《通玄指要赋》①

必欲治病，莫如用针。巧运神机之妙，工开圣理之深。外取砭针，能蠲邪而扶正；中含水火，善回阳而倒阴。原夫络别支殊，经交错综，或沟池溪谷以歧异，或山海丘陵而隙共，斯流派以难揆②，在条纲而有统。理繁而昧，纵补泻以何功；法捷而明，自迎随而得用。且如行步难移，[太冲](https://www.gmzyjc.com/read/zjs/zjs3.1.9-12-0.0.4.3.3.md)最奇。[人中](https://www.gmzyjc.com/read/zjs/zjs3.2.2-0.0.1.3.26.md)除脊膂之强痛，[神门](https://www.gmzyjc.com/read/zjs/zjs3.1.4-6-0.0.2.3.7.md)去心性之呆痴。风伤项急，始求于[风府](https://www.gmzyjc.com/read/zjs/zjs3.2.2-0.0.1.3.16.md)，头晕目眩，要觅于[风池](https://www.gmzyjc.com/read/zjs/zjs3.1.9-12-0.0.3.3.20.md)。耳闭须[听会](https://www.gmzyjc.com/read/zjs/zjs3.1.9-12-0.0.3.3.2.md)而治也，眼痛则[合谷](https://www.gmzyjc.com/read/zjs/zjs3.1.1-3-0.1.2.3.4.md)以推之。胸结身黄，取[涌泉](https://www.gmzyjc.com/read/zjs/zjs3.1.7-8-0.0.2.3.1.md)而即可；脑昏目赤，泻[攒竹](https://www.gmzyjc.com/read/zjs/zjs3.1.7-8-0.0.1.3.2.md)以便宜。但见苦两肋之拘挛，依[曲池](https://www.gmzyjc.com/read/zjs/zjs3.1.1-3-0.1.2.3.11.md)而平扫；四肢之懈惰，凭[照海](https://www.gmzyjc.com/read/zjs/zjs3.1.7-8-0.0.2.3.6.md)以消除。牙齿痛吕细堪治，头项强[承浆](https://www.gmzyjc.com/read/zjs/zjs3.2.1-0.1.1.3.22.md)可保。[太白](https://www.gmzyjc.com/read/zjs/zjs3.1.4-6-0.0.1.3.3.md)宣导于[气冲](https://www.gmzyjc.com/read/zjs/zjs3.1.1-3-0.1.3.3.30.md)，阴陵开通于[水道](https://www.gmzyjc.com/read/zjs/zjs3.1.1-3-0.1.3.3.28.md)。腹膨而胀，夺[内庭](https://www.gmzyjc.com/read/zjs/zjs3.1.1-3-0.1.3.3.44.md)兮林迟；筋转而疼，泻[承山](https://www.gmzyjc.com/read/zjs/zjs3.1.7-8-0.0.1.3.57.md)而在早。大抵脚腕痛，[昆仑](https://www.gmzyjc.com/read/zjs/zjs3.1.7-8-0.0.1.3.60.md)解愈； 股膝疼，[阴市](https://www.gmzyjc.com/read/zjs/zjs3.1.1-3-0.1.3.3.33.md)能医，痫发癫狂兮，凭[后溪](https://www.gmzyjc.com/read/zjs/zjs3.1.4-6-0.0.3.3.3.md)而疗理；疟生寒热兮，仗[间使](https://www.gmzyjc.com/read/zjs/zjs3.1.9-12-0.0.1.3.5.md)以扶持。[期门](https://www.gmzyjc.com/read/zjs/zjs3.1.9-12-0.0.4.3.14.md)罢胸满，血臌而可已，[劳宫](https://www.gmzyjc.com/read/zjs/zjs3.1.9-12-0.0.1.3.8.md)退胃翻，心痛亦何疑。稽失[大敦](https://www.gmzyjc.com/read/zjs/zjs3.1.9-12-0.0.4.3.1.md)去七疝之偏坠，王公③谓此；三里却五劳之羸瘦； 华佗言斯。固知[腕骨](https://www.gmzyjc.com/read/zjs/zjs3.1.4-6-0.0.3.3.4.md)祛黄，然骨泻肾。[行间](https://www.gmzyjc.com/read/zjs/zjs3.1.9-12-0.0.4.3.2.md)治膝肿目疾，[尺泽](https://www.gmzyjc.com/read/zjs/zjs3.1.1-3-0.1.1.3.5.md)去肘疼筋紧。目昏不见，[二间](https://www.gmzyjc.com/read/zjs/zjs3.1.1-3-0.1.2.3.2.md)宜取；鼻窒无闻，[迎香](https://www.gmzyjc.com/read/zjs/zjs3.1.1-3-0.1.2.3.20.md)可引。[肩井](https://www.gmzyjc.com/read/zjs/zjs3.1.9-12-0.0.3.3.21.md)除两臂难任，丝竹疗头痛不忍。咳嗽寒痰，[列缺](https://www.gmzyjc.com/read/zjs/zjs3.1.1-3-0.1.1.3.7.md)堪治，眵䁾冷泪，临泣尤准（[头临泣](https://www.gmzyjc.com/read/zjs/zjs3.1.9-12-0.0.3.3.15.md)穴）。髋骨将腿痛以祛残，[肾俞](https://www.gmzyjc.com/read/zjs/zjs3.1.7-8-0.0.1.3.23.md)把腰疼而泻尽。以见越人④治尸厥于维会⑤，随手而苏；文伯⑥泻死胎于阴交⑦，应针而损。圣人于是察麻与痛，分虚与实，实则自外而入也，虚则自内而出欤。以故济母而裨其不足，夺子而平其有余。观二十七之经络⑧，一一明辨，据四百四之疾证⑨，件件皆除。故得夭枉都无，跻斯民于寿域；几微已判，彰往古之玄书。抑又闻心胸病， 求掌后之[大陵](https://www.gmzyjc.com/read/zjs/zjs3.1.9-12-0.0.1.3.7.md)；肩背患，责肘前之三里。冷痹肾败，取足阳明之土；连脐腹痛，泻足少阴之水。脊间心后者，针[中渚](https://www.gmzyjc.com/read/zjs/zjs3.1.9-12-0.0.2.3.3.md)而立痊；胁下肋边者，刺阳陵而即止。头项痛，拟[后溪](https://www.gmzyjc.com/read/zjs/zjs3.1.4-6-0.0.3.3.3.md)以安然；腰脚疼，在[委中](https://www.gmzyjc.com/read/zjs/zjs3.1.7-8-0.0.1.3.40.md)而已矣。夫用针之士，于此理苟能明焉，收祛邪之功，而在乎捻指。 

①《通玄指要赋》为金•窦汉卿所撰，又名《流注指要赋》。

②难揆：不易掌握。 

③王公：指唐•王焘。

④越人：指秦越人，号扁鹊，战国时人。 

⑤维会：[百会](https://www.gmzyjc.com/read/zjs/zjs3.2.2-0.0.1.3.20.md)穴的别称。

⑥文伯：姓徐，南齐时人。

⑦阴交：指[三阴交](https://www.gmzyjc.com/read/zjs/zjs3.1.4-6-0.0.1.3.6.md)穴。

⑧二十七之经络：指十二经脉，十五络穴。

⑨四百四之疾症：喻人身周身各种疾患。 
